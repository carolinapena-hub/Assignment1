<!DOCTYPE html>
<html lang="sv">
<head>
    <meta charset="UTF-8" />
    <title>Om Toscana</title>
    <link rel="stylesheet" href="../css/style.css" />
</head>


<body>

<<header class="undersida-banner">
    <img src="../img-components/banneromtoscana.png" alt="Bannerbild för Om Toscana" />
</header>



<main>
    <h2>
        Toscanas historia – Från etrusker till renässansens vagga.
    </h2>
    <p>
        Toscana var en gång hemvist för etruskerna – en av de främsta civilisationerna innan Romarrikets framväxt. Deras gravar, konstverk och byggnader kan än i dag beskådas, särskilt i städer som Volterra och Tarquinia.
    </p>
    <p>Senare blomstrade regionen under romartiden, men det var under medeltiden och renässansen som Toscana verkligen blev en kulturell och ekonomisk maktfaktor. Städer som Florens, Siena, och Pisa konkurrerade om makt, skönhet och innovation. Renässansens största namn – Leonardo da Vinci, Michelangelo, Botticelli, Dante Alighieri – har alla sina rötter här.
    </p>
    <p>
        Världen blir inte mycket vackrare än i Toscana och Italien blir aldrig mer Italien än här. I Chianti har tiden tagit av sig sitt armbandsur och allting går lite långsammare. Chianti är den totala motsatsen till de bullrande affärsgatorna nere i Rom. Här har dygnet alltid några fler timmar och konsten att leva är lika självklar som vinet. Till Chianti åker man för att uppleva Italiens hjärta – hit åker man för att spara på sina andetag; och ingen kommer på tanken att kolla sina mail.
    </p>
    <p>
        Människorna som lever här har vin och olivolja i sina gener. Man sitter på trattoriorna långt in på kvällarna och ser på holländska turister som hyrt skrangliga cyklar, brittiska backpackers och en och annan vespa som råmar fram genom de medeltida gränderna. Här har Luigi Jaconelli sitt lilla vandrarhem – eller rättare sagt sitt hem – där farmor Lucia står i köket och doften av oregano och tomatsås sitter lika hårt i väggarna som barken på ett pinjeträd. Här heter religionen mat och stavas fotboll och kommer några amerikanska turister på tanken att fråga efter närmaste snabbmatsrestaurang så vet ingen vad de pratar om. Chianti är det italienska hjärtats innersta kammare och det italienska kökets epicentrum. Det är bara det att varken Signore Jaconelli eller någon annan som lever här tänker det minsta på sådant.
    </p>
    <h2>Det italienska vinets röda hjärta</h2>
    <p>

        Chianti-vinerna gjorde sällan mycket väsen av sig. De var bara vin helt enkelt. De slog sig inte för bröstet på finkrogarna i Milano och Venedig. De var lantarbetaren i vit nätbrynja och trehjulig mopedbil som hellre stannade på sin trattoria än glassade i stan – och som sådana blev de en succé. Receptet lär en gång i tiden ha satts av Baron Bettino Ricasoli som 1872 skrev ner den så kallade Chiantiformeln där han slog fast med vad Sangiovese-druvan skulle blandas för att få den perfekta balansen mellan syra och strävhet. Formeln blev en sådan framgång att man började göra Chiantiviner över hela Italien. I Chianti var vinerna ofta rustika, de odlades lite ruffigt och behandlades inte alltid med den omsorg som ädla druvor mår väl av. När turistströmmarna till Italien ökade så ökade också Chiantivinernas popularitet och därmed också ruffigheten i vingårdarna. Den klassiska Chiantiflaskan blev nu världsberömd. Förmodligen mer berömd som ljusstake i 60- och 70-talshemmen än för sitt innehåll. Men snart fanns det inte en pizzeria som inte krönte sin inredning med en ”Il fiasco” – flaskan i den traditionella bastkjolen.
    </p>
    <div class="back-button"><a href="index.html">← Tillbaka till startsidan</a></div>
</main>
<footer><p>&copy; 2025 Reseguide till Toscana</p></footer>
</body>
</html>